<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Pañcagatidīpanī</title>
         </titleStmt>
         <publicationStmt>
            <p>This is a transcription of Léon Feer's 1884 edition of the Pañcagatidīpanī. It was transcribed by Alastair Gornall.</p>
         </publicationStmt>
         <sourceDesc>
            <p>Léon Feer, “Pañcagati-dīpanaṃ,” Journal of the Pali Text Society (1884): 152–61.</p>
         </sourceDesc>
      </fileDesc>
  </teiHeader>
  <text>
      <body>
         <pb n="154"/> 
         <head>pañca-gati-dīpanaṃ
          
          namatthu</head>
         
         <lg n="1">
            <l>guṇino jitajeyyassa sammāñāṇāvabhāsino</l>
            <l>paratthakārino niccaṃ tilokagaruno namo.</l>
         </lg> 
         
         <lg n="2">
            <l>kāyādīhi kataṃ kammam attanā yaṃ subbāsubba[ṃ]</l>
            <l>phalaṃ tass’ eva bhuñjati kattā añño na vijjati.</l> 
         </lg>
         
         <lg n="3">
            <l>iti mantvā dayāpanno tiloke kataru satthā</l>
            <l>hitāyāvoca sattānaṃ kammuno yassa yapphalaṃ.</l>
            
            <app>
               <note>MS. kataru; Perhaps bhagavā.</note>
            </app>
         </lg>
         
         <lg n="4">
            <l>taṃ vakkhāmi samāsena sutvā sambuddhabhāsitaṃ</l>
            <l>subhaṃ vā asubhaṃ kammaṃ kātuṃ hātuñ ca vo dhunā.</l>
         </lg>
         
         <div type="chapter" n="I" xml:id="naraka-kaṇḍa">
            <head>I. naraka-kaṇḍam</head>
            <div type="subchapter" n="1" xml:id="mahā-narakā">
            <head>I.1. aṭṭha mahā-narakā</head>
               
          <lg n="5">
             <l>sañjīvo kāḷasutto ca saṅghāto roruvo tathā</l>
             <l>mahāroruvo tapo ca mahātapo ca avīcayo.</l>
          </lg>
               
          <lg n="6">
             <l>lobha-moha-bhaya-kkodhā ye narā pāṇaghātino</l>
             <l>vadhayitvāna hiṃsanti sañjīvaṃ yanti te dhuvaṃ.</l>
          </lg> 
               
          <lg n="7">
             <l>samvaccharasahassāni bahūni pi hatā hatā</l> 
             <l>sañjīvanti yato tattha tato sañjīvanāmako.</l> 
          </lg>
               
          <lg n="8">
             <l>mātā-pitu-suhajjādi-mittadosakarā narā</l>
             <l>pesuññāsaccavādā ca kāḷasuttābhigāmino.</l>
          </lg>
               
          <lg n="9">
             <l>kāḷasuttānusārena phālyante dāru va yato</l>
             <l>kakkaccehi jalantehi kāḷasuttaṃ tato mataṃ.</l>
          </lg>
               
          <lg n="10">
             <l>ath’ eḷaka-liṅgālādi-sas-ākhu-miga-sūkare</l>
             <l>hananti pāṇino ’ññe ca saṅghātaṃ yanti te narā.</l>
          </lg>
               
          <lg n="11">
             <l>saṅghāṭā tattha ghāṭyante sammā hananato yato</l>
             <l>tasmā saṅghātanāmena sammato nirayo ayaṃ.</l>
          </lg>
               
          <lg n="12">
             <l>kāyamānasasantāpaṃ ye karonti ’ha dehinaṃ</l>
             <l>kuṭakāpamakā ye ca roruvaṃ yanti te narā.</l>
          </lg>
               
          <lg n="13">
             <l>tibbena vuṇhinā tattha dayhamānā nirantaraṃ</l>
             <l>ghoraṃ ravaṃ vimuñcanti tasmā sa roruvo mato.</l>
          </lg>
               
          <lg n="14">
             <l>deva-dvija-guru-dabbaṃ haṭaṃ yehi pi rakkhato</l>
             <l>te mahāroruvaṃ yanti ye ca nikkhepahārino.</l>
          </lg> <pb n="155"/>
               
          <lg n="15">
             <l>ghoratā vuṇhitāpassa ravassāpi mahattato</l>
             <l>roruvo ti mahā tassa mahattaṃ roruvo api.</l>
          </lg>
               
          <lg n="16">
             <l>dāvādidahane dāhaṃ dehinañ ca karoti yo</l>
             <l>so jalaṃ jalane jantu tappate tāpane rudaṃ.</l>
          </lg>
               
          <lg n="17">
             <l>tibbaṃ tāpanasantāpaṃ tanot’ eva nirantaraṃ</l>
             <l>yato tato ca lokasmiṃ khyāto tāpana-nāmako.</l>
          </lg>
               
          <lg n="18">
             <l>dhammādhammavipallāsaṃ natthiko yo pakāsati</l>
             <l>santāpeti ca satte yo tappate sa patāpane.</l>
          </lg>
               
          <lg n="19">
             <l>patāpayati tattha te satte tibbena vuṇhinā</l>
             <l>tapanātisayenāyaṃ tasmā vutto patāpano.</l>
          </lg>
               
          <lg n="20">
             <l>katvā guṇādhike dosaṃ ghātayitvāna sāvake</l>
             <l>matā-pitu-garū cāpi avīcimhi bhavanti te.</l>
          </lg>
               
          <lg n="21">
             <l>aṭṭhīni pi vilīyante tattha ghoraggitāpato</l>
             <l>yato na vīci sukhassa tenāvīcīti sammato.</l>
          </lg>
          <div type="closing">
          <head>aṭṭha-mahānarakā</head>
          </div>
          </div>
          <div type="subchapter" n="2" xml:id="nirayussadā">
          <head>I.2. nirayussadā</head>
               
          <lg n="22">
             <l>nirayass’ ekamekassa cattāro nirayussadā</l>
             <l>miḷhakūpo kukkulo ca asipattavanaṃ nadī.</l>
          </lg>
               
          <lg n="23">
             <l>mahānirayato sattā nikkhantā miḷhakāsuyaṃ</l>
             <l>patanti ye te ghorehi kimivyūhehi vijjare.</l>
          </lg>
               
          <lg n="24">
             <l>nikkhantā miḷha-kūpamhā kukkule ca patanti te</l>
             <l>patitā tattha te sattā sāsapā viya paccare.</l>
          </lg>
               
          <lg n="25">
             <l>kukkulamhā ca nikkhantā dume passanti sobhaṇe</l>
             <l>harite pattasampanne te upenti sukhatthino.</l>
          </lg>
               
          <lg n="26">
             <l>tattha kākā ca gijjhā ca sunakh-oluka-sūkarā</l>
             <l>bakakākādayo bhesmā lohatuṇḍā subheravā.</l>
          </lg>
               
          <lg n="27">
             <l>te sabbe parivāretvā tesaṃ maṃsāni khādare</l>
             <l>puna sañjātamaṃsā te uṭṭhahanti patanti ca.</l>
          </lg>
               
          <lg n="28">
             <l>aññamaññaṃ vināsāya paharanti raṇe ca ye</l>
             <l>pāpenāsinakhā te tu jāyante dukkhabhāgino.</l>
          </lg>
               
          <lg n="29">
             <l>nakhā yevāsiyo tesaṃ āyasā jalitā kharā</l>
             <l>the’ aññoññaṃ nikantanti yan tenāsinakhā matā.</l>
          </lg>
               
          <lg n="30">
             <l>lohajalitatikkhattaṃ soḷasaṅguli-kaṇṭhakaṃ</l>
             <l>balenāropayanti taṃ simbaliṃ pāradārikaṃ.</l>
          </lg>
               
          <lg n="31">
             <l>loha-dāṭhā mahākāyā jalitā bheravitthiyo</l>
             <l>tam āliṅgiya bhakkhanti paradārāpahārinaṃ.</l>
                  
             <app>
                 <note>bherav°; MS. terav°</note>
             </app>
          </lg> <pb n="156"/>
               
          <lg n="32">
             <l>āradante pi khādanti sā gijjhe luka-vāyasā</l>
             <l>asipattavane chinne nare vissāsa-ghāṭino.</l>
          </lg>
               
          <lg n="33">
             <l>ayo-guḷāni bhuñjanti te tattāni punappunaṃ</l>
             <l>pivanti kuṭṭhitam tambaṃ ye paratthāpahārino.</l>
          </lg>
               
          <lg n="34">
             <l>soṇā bheravāyodāṭhā bhusaṃ khadanti te nare</l>
             <l>vassagonaṃ nadante pi ye sadā kheṭake ratā.</l>
          </lg>
               
          <lg n="35">
             <l>macchādi jalaje hantvā jalitambadravodakaṃ</l>
             <l>yanti vetaraṇi[ṃ] ghoraṃ vuṇhinā ḍayhate ciraṃ.</l>
          </lg>
               
          <lg n="36">
             <l>lañcalobhena sammūḷho yo vohāram adhammikaṃ</l>
             <l>karoti narake kaṇḍaṃ so cakkena vihaññate.</l>
          </lg>
               
          <lg n="37">
             <l>pīḷā bahuvidhākārā katā yehīdha dehinaṃ</l>
             <l>pīḷenti te ciraṃ tattā yanta-pabbata-muggarā.</l>
          </lg>
               
          <lg n="38">
             <l>bhedakā dhammasetunaṃ ye cāsammagga-vādino</l>
             <l>khuradharā pi taṃ maggaṃ gantvā kandanti te narā.</l>
          </lg>
               
          <lg n="39">
             <l>nakha-cuṇṇita-yukādi kandanti ciraṃ narā</l>
             <l>punappunam mahākāyamesaselehi cuṇṇitā.</l>
          </lg>
               
          <lg n="40">
             <l>sīlaṃ yo ca samādāya sammā no parirakkhati</l>
             <l>vilīyamānamaṃsaṭṭhī kukkule paccate ciraṃ.</l>
          </lg>
               
          <lg n="41">
             <l>anunā pi yo-m-eko micchājīvena jīvati</l>
             <l>gūthamugge nimuggo so kimi-vyūhehi khajjate.</l>
          </lg>
               
          <lg n="42">
             <l>disvāvihi-majjha-gate pāṇino cuṇṇayanti ye</l>
             <l>tatr’ ayomusaleh’ eva te cuṇṇanti punappunaṃ.</l>
          </lg>
               
          <lg n="43">
             <l>kururāccantakopanā sadā hiṃsaratā narā</l>
             <l>paradukkhapahaṭṭhā ca jāyante yama-rakkhasā.</l>
          </lg>
               
          <lg n="44">
             <l>sabbesam eva dukkhānaṃ bhijjamuddhādi-bhedato</l>
             <l>kāya-vācādi pāpaṃ yaṃ taṃ daṇḍāpi na kāraye.</l>
          </lg>
          <div type="closing">
          <head>naraka-kaṇḍaṃ pathamaṃ.</head>
          </div>
          </div>
          </div>
         
          <div type="chapter" n="II" xml:id="tiracchāna-kaṇḍa">
          <head>II. tiracchāna-kaṇḍam</head>
         
          <lg n="45">
             <l>haṃsapārāpatādinaṃ khattānam atirāginaṃ</l>
             <l>jāyante yoniyaṃ rāgā mūḷhā kīṭādiyonisu.</l>
          </lg>
            
          <lg n="46">
             <l>sappā kodhopanāhehi mānatthaddhā mittādhipā</l>
             <l>atimānena jāyante gadrabhasoṇayonisu.</l>
          </lg>
            
          <lg n="47">
             <l>maccherosuyako cāpi hoti vānara-jātiko</l>
             <l>mukharā capalālajjā jāyante kākayonisu.</l>
          </lg>
            
          <lg n="48">
             <l>vadha-bandhana-middhāhi hatth-assa-mahisādinaṃ</l>
             <l>honti kurūra-kammantā sukā khajjara-vicchikā.</l>
          </lg> <pb n="157"/>
         
          <lg n="49">
             <l>vyaggaha-majjāra-gomāyu-accha-gijjha-vākādayo</l>
             <l>jāyante pecca maṃsadā kodhanā maccharā narā.</l>
          </lg>
            
          <lg n="50">
             <l>dātāro kodhanā krūrā narā nāgā mahiddhikā</l>
             <l>bhavanti cāgino kodhā dappā ca garuḍissarā.</l>
          </lg>
            
          <lg n="51">
             <l>katam yaṃ pāpakaṃ kammaṃ mānasādikam attanā</l>
             <l>tiracchānesu jāyante tena taṃ parivajjaye.</l>
          </lg>
            
          <div type="closing">
          <head>tiracchāna-kaṇdaṃ dutiyaṃ.</head>
          </div>
          </div>
         
          <div type="chapter" n="III" xml:id="peta-kaṇḍa">
          <head>III. peta-kaṇḍam</head>
          <div type="subchapter" n="1" xml:id="peta">
          <head>III.1. peta</head>
            
          <lg n="52">
             <l>khajjabhojjāpahattāro yehi uṭṭhāna-vajjitā</l>
             <l>bhavanti kuṇāpāhārā petā te kaṭapūṭanā.</l>
          </lg>
               
          <lg n="53">
             <l>viheṭhayanti ye bāle lobhena vañcayanti ca</l>
             <l>te pi gabbhamalāharā jāyante kaṭapūṭanā.</l>
          </lg>
               
          <lg n="54">
             <l>hīnācārātihīnā ca maccharā niccalobhino</l>
             <l>ye narā pecca jāyanti petā te galakaṇṭakā.</l>
          </lg>
               
          <lg n="55">
             <l>paradānaṃ nisedheti na ca kiñci dadāti yo</l>
             <l>khuppipāsika-peto so sūcivatto mahodaro.</l>
          </lg>
               
          <lg n="56">
             <l>dhanaṃ bhuñjati vaṃsatthaṃ na bhuñjati na deti yo</l>
             <l>dattādāyī tato peto laddhabhogī sa jāyate.</l>
          </lg>
               
          <lg n="57">
             <l>yo paratthāpahāriccho datvā c’ev’ anutappati</l>
             <l>so gūtha-semha-vantānam peto jāyati bhakkako.</l>
          </lg>
               
          <lg n="58">
             <l>yo vadaty appiyo kodhā vākyam ammāvaghatanaṃ</l>
             <l>bhavat’ ukkāmukho peto so ciraṃ tena kammunā.</l>
          </lg>
               
          <lg n="59">
             <l>kurūramānaso yo tv a(ṃ)dayo kalahakārako</l>
             <l>kimikīṭapaṭangādo peto so jotiko bhave.</l>
                 
             <app>
                <note>MS. tvaṃ dayo, for tu-adayo(?)</note>
             </app>
             </lg>
           </div>
           <div type="subchapter" n="2" xml:id="kumbhaṇḍa">
           <head>III.2. kumbhaṇḍa</head>
            
           <lg n="60">
              <l>gamakūṭo dadāty eva yo dānaṃ pīḷayaty api</l>
              <l>kumbhaṇḍo vikaṭākāro pūjamāno so jāyate.</l>
           </lg>
               
           <lg n="61">
              <l>niddayo pāṇino hantvā bhakkhitum yo dadāti ca</l>
              <l>khajjabhojjāni so vassa labhate pecca rakkhaso.</l>
                  
              <app>
                 <note>Text, bhakkhitam; Commentary, bhakkhituṃ
                     MS. sovassa labhate; perhaps so-v-assa.</note>
              </app>
           </lg>
               
           <lg n="62">
              <l>gandha-mālā-ratā niccaṃ mandakodhā ca dāyakā</l>
              <l>gandhabbā pecca jāyante devānaṃ rativaddhanā.</l>
           </lg>
               
           <lg n="63">
              <l>kodhano pisuno koci lobhatthaṃ yo payacchati</l>
              <l>pisāco duṭṭhacitto so jāyate vikaṭānano.</l>
           </lg> <pb n="158"/>
               
           <lg n="64">
              <l>niccappaduṭṭhā capalā parapīḷakarā narā</l>
              <l>sampadānaratā niccaṃ bhūtā pecca bhavanti te.</l>
           </lg>
               
           <lg n="65">
              <l>ghorā kuddhā padātāro piyāsavasurā ca ye</l>
              <l>jāyante pecca yakkhā te ghorāhārā surāpiyā.</l>
           </lg>
               
           <lg n="66">
              <l>ye nayantīdha yānehi mātā-pitu-guru-jane</l>
              <l>vimāna-cārino yakkhā te honti sukha-saṃyuttā.</l>
           </lg>
               
           <lg n="67">
              <l>taṇhā-macchera-dosena pecca petāsubhehi tu(ṃ)</l>
              <l>yakkhādāyo kiliṭṭhehi tasmā taṃ parivajjaye.</l>
           </lg>
           </div>
           </div>
         
           <div type="subchapter" n="3" xml:id="asura">
           <head>III.3. asura</head>
               
           <lg n="68">
              <l>saṭho māyāviko niccaṃ carate n’ aññapāpako</l>
              <l>kalippiyo padātā ca so bhavaty asurissaro.</l>
           </lg>
               
           <lg n="69">
              <l>tāvatiṃsesu devesu vepacittāsurā gatā</l>
              <l>kālakañjāsurā nāma gatā petesu saṅgahaṃ.</l>
           </lg>
               
           <div type="closing">
           <head>peta-kaṇdaṃ tatiyaṃ.</head>
           </div>
           </div>
            
           <div type="chapter" n="IV" xml:id="manussa-kaṇḍa">
           <head>IV. manussa-kaṇḍaṃ</head>
            
           <lg n="70">
              <l>devāsuramanussesu hiṃsāyappāyuko naro</l>
              <l>dīghāyuko tv ahiṃsāya tasmā hiṃsā vivajjaye.</l>
           </lg>
               
           <lg n="71">
              <l>kuṭṭha-kkhaya-jar-ummādā ye [ca]ññe rogā pāṇinaṃ</l>
              <l>vadha-tāḷana-bandhehi honti ’ha tesu jantusu.</l>
           </lg>
               
           <lg n="72">
              <l>hārako yo paratthānaṃ na ca kiñci payacchati</l>
              <l>mahatā viriyenāpi dhanaṃ so nādhigacchati.</l>
           </lg>
               
           <lg n="73">
              <l>adinnaṃ dhanam ādāya dānāni ca dadāti yo</l>
              <l>so pecca dhanavā hutvā puna jāyati nidhano.</l>
           </lg>
               
           <lg n="74">
              <l>na hārako na dātā yo na h’ atikapaṇo jano</l>
              <l>kicchena mahatā dabbam thiraṃ so labhate dhuvaṃ.</l>
                  
              <app>
                 <note>Text, nahadhikapaṇe; commentary (explaining),
                  dhanātisayena kappano</note>
              </app>
           </lg>
               
           <lg n="75">
              <l>hārako na paratthānaṃ cāgavā vītamaccharo</l>
              <l>ahāriyaṃ bahu vittaṃ iddhaṃ so labhate naro.</l>
           </lg>
               
           <lg n="76">
              <l>āyu-vaṇṇa-bal-upeto dhīmā roga-vivajjito</l>
              <l>sukhī pajāyate niccaṃ yo dadāti ’ha bhojanaṃ.</l>
           </lg>
               
           <lg n="77">
              <l>salajjo rūpavā hoti suchāyo janatāpiyo</l>
              <l>so bhave vatthalabhī ca yo vatthāni payacchati.</l>
           </lg>
               
           <lg n="78">
              <l>āvāsaṃ yo dadāti ’ha vippasannena cetasā</l>
              <l>pasādā sabbakāmiddhā jāyante tassa dehino.</l>
           </lg>
               
           <lg n="79">
              <l>saṅkamopāhanādīni ye payacchanti mānavā</l>
              <l>bhavanti sukhino niccaṃ labhante yānam uttamaṃ.</l>
           </lg><pb n="159"/>
               
           <lg n="80">
              <l>papā-kūpa-taḷākāni kārayitvā jalāsaye</l>
              <l>sukhino vītasantāpā nippipāsā bhavanti te.</l>
           </lg>
               
           <lg n="81">
              <l>pupphehi pūjito niccaṃ samiddho sirimā bhave</l>
              <l>saraṇam sabbadehinaṃ ārāmaṃ yo payacchati.</l>
           </lg>
               
           <lg n="82">
              <l>vijjādānena paṇḍiccaṃ paññā-vyāsena labhate</l>
              <l>bhesajjābhayadānena rogamutto tu jāyate.</l>
           </lg>
               
           <lg n="83">
              <l>cakkhumā dīpadānena vāḷadānena sussaro</l>
              <l>sayanāsanadānena sukhaṃ labhati mānavo.</l>
           </lg>
               
           <lg n="84">
              <l>gavādiṃ yo dadāti ’ha bhojjaṃ khīrādi-saṃyuttaṃ</l>
              <l>balavā vaṇṇavā bhogī hoti dīghāyuko ca so.</l>
           </lg>
               
           <lg n="85">
              <l>kaññā-dānena kāmānaṃ labhī ca parivāravā</l>
              <l>dhana-dhañña-samiddho tu bhūmi-dānena jāyate.</l>
           </lg>
               
           <lg n="86">
              <l>pattaṃ pupphaṃ phalaṃ toyam atthāpi vāhanam piyaṃ</l>
              <l>yaṃ yaṃ yatthecchitaṃ bhatya[ṃ] dātabbaṃ taṃ tadatthinā.</l>
           </lg>
               
           <lg n="87">
              <l>kesayitvā dadāti ’ha saggatthaṃ vā bhayena vā</l>
              <l>yasatthaṃ vā sukhatthaṃ vā kiliṭṭhaṃ so phalaṃ labhe.</l>
           </lg>
               
           <lg n="88">
              <l>sakattha-nirapekkhena dayā-yuttena cetasā</l>
              <l>paratthaṃ deti yo so yaṃ akiliṭṭhaṃ phalaṃ labhe.</l>
           </lg>
               
           <lg n="89">
              <l>yaṃ kiñci dīyate ’ññassa yathā kālam yathā vidhi</l>
              <l>tena tena pakāreṇa taṃ sabbam upatiṭṭhati.</l>
           </lg>
               
           <lg n="90">
              <l>pare abādhayitvāna sayaṃ kāle yathecchitaṃ</l>
              <l>akesayitvā dātabbaṃ taṃhi dhammāvirodhitaṃ.</l>
           </lg>
               
           <lg n="91">
              <l>evam pi diyamānassa dānass’ eva phal-ubbhavo</l>
              <l>dānaṃ sabbasukhānaṃ hi paramaṃ kāraṇaṃ mataṃ.</l>
           </lg>
               
           <lg n="92">
              <l>virato yo paradārehi dāre so sundare labhe</l>
              <l>snehappadesakālādi vajjanto puriso bhave.</l>
           </lg>
               
           <lg n="93">
              <l>paradāresu saṃsaṭṭhaṃ yo na vāreti mānasaṃ</l>
              <l>sārajjati c’ anaṅgesu nārittaṃ yāti so pumā.</l>
                  
              <app>
                 <note>Text, sarajjati; Commentary, rarajjati</note>
              </app>
           </lg>
               
           <lg n="94">
              <l>yā jigucchati narattaṃ susīlā mandarāginī</l>
              <l>niccam pattheti puṃbhāvaṃ sā nārī narattaṃ vaje.</l>
                  
              <app>
                 <note>1. MS. narittam; 4. MS. narattam.</note>
              </app>
           </lg>
               
           <lg n="95">
              <l>yo tu sammā nivātaṅkaṃ brahmacariyaṃ nivesati</l>
              <l>tejassī suguṇo bhogī devehi pi sampūjito.</l>
           </lg>
               
           <lg n="96">
              <l>daḷhassati assamūḷho virato majjapānato</l>
              <l>jāyate saccavādī ca yasassī sukha-saṃyutto.</l>
           </lg>
               
           <lg n="97">
              <l>bhinnānam api sattānaṃ bhedan n’ eva karoti yo</l>
              <l>abhejja-parivāro so jāyate thira-mānaso.</l>
           </lg>
               
           <lg n="98">
              <l>āṇattiṃ kuruto niccaṃ gurunaṃ haṭṭha-mānaso</l> <pb n="160"/>
              <l>hitāhitābhidhāyī ca so ādeyya-vacano bhave.</l>
           </lg>
               
           <lg n="99">
              <l>nīcā parāvamānena vipallāsena t’ unnatā</l>
              <l>bharanti sukhino datvā sukhaṃ dukkhaṃ ca dukkhino.</l>
           </lg>
               
           <lg n="100">
              <l>paravambhanabhiratā saṭhā h’ asaccavādino</l>
              <l>khujjavāmanattam yanti ye ca rūpābhimānino.</l>
           </lg>
               
           <lg n="101">
              <l>jaḷo vijjāsu macchero bhave mūgo piyāppiyo</l>
              <l>jāyate badhiro mūḷho hitavākyabbhusūyako.</l>
           </lg>
               
           <lg n="102">
              <l>dukkhaṃ pāpassa puññassa sukhaṃ missassa missakaṃ</l>
              <l>ñeyyaṃ sadisanissandaṃ kammānaṃ sakalaṃ phalaṃ.</l>
           </lg>
               
           <div type="closing">
           <head>manussa-kaṇḍaṃ catutthaṃ.</head>
           </div>
           </div>
            
           <div type="chapter" n="V" xml:id="deva-kaṇḍa">
           <head>V. deva-kaṇḍaṃ</head>
           <div type="subchapter" n="1" xml:id="V.1">
           <head>V.1.</head>
               
           <lg n="103">
              <l>n’ ev’ attano sukhāpekkhī na ca haṭṭho pariggahe</l>
              <l>gahānaṃ pamukho vāyaṃ mahārājikataṃ vaje.</l>
           </lg>
                 
           <lg n="104">
              <l>mātā-pitu-kulejeṭṭha-pūjako cāgavā khamī</l>
              <l>tussati yo na kalahe tāvatiṃsesu so bhave.</l>
           </lg>
                 
           <lg n="105">
              <l>na vigahe ratā n’eva kalahe haṭṭhamānasā</l>
              <l>ekanta-kusale yuttā ye te yāmopagā narā.</l>
           </lg>
                 
           <lg n="106">
              <l>bahussutā dhammadharā supaññā mokkhakaṅkhino</l>
              <l>guṇehi parituṭṭhā ye narā te tussitopagā.</l>
           </lg>
                 
           <lg n="107">
              <l>sīlappadānavinaye pavattā ye sayam narā</l>
              <l>mahussāhā ca te vassaṃ nimmānarati-gāmino.</l>
                  
              <app>
                 <note>3. MS. vassaṃ for vassu = v-assu or vassuṃ =
                 v-assuṃ (?).</note>
              </app>
           </lg>
                 
           <lg n="108">
              <l>alīnamānasā sattā padāna-dama-saññame</l>
              <l>guṇādhikā ca honti te parinimmittavattino.</l>
           </lg>
                 
           <lg n="109">
              <l>sīlena tidivaṃ yāti jhānena brahma-sampadaṃ</l>
              <l>yathābhūta-pariññānaṃ nibbānam adhigacchati.</l>
           </lg>   
           </div>
             
           <div type="subchapter" n="2" xml:id="V.2">
           <head>V.2.</head>
             
           <lg n="110">
              <l>subhāsubham kammaphalam mayeta[ṃ] kathitaṃ phalaṃ</l>
              <l>subhen’eva sukhaṃ yāti dukkhañ cāsubhasambhavaṃ.</l>
                  
              <app>
                 <note>MS. sambhavaṃ; perhaps sambhavā</note>
              </app>
           </lg>
                
           <lg n="111">
              <l>maccu-roga-jarā tv eva cintanīyam idaṃ tayaṃ</l>
              <l>vippayogo piyehāsi kammano tassa taṃ phalaṃ.</l>
           </lg>
                
           <lg n="112">
              <l>pappoty evaṃ virāgam yo viratto puññam icchati</l>
              <l>pāpañ ca vajjayaty evaṃ taṃ suṇātha samāsato.</l>
                  
              <app>
                 <note>MS. virāgaṃ so.</note>
              </app>
           </lg><pb n="161"/>
                
           <lg n="113">
              <l>sammāparatthakaraṇaṃ parānattha-vivajjanaṃ</l>
              <l>puñña-pāpa-vipallāso vuttam etaṃ mahesinā.</l>
           </lg>
                
           <lg n="114">
              <l>devā c’ eva manussā ca tisso pāpā yā bhūmiyo</l>
              <l>gatiyo pañca nidiṭṭhā buddhen’ eva tayo bhavā.</l>
           </lg>
           </div>
             
           <div type="closing">
           <head>deva-kaṇḍaṃ catutthaṃ.</head>
           </div>
           </div>
         
           <div type="closing">
           <head>pañca-gati-dīpana[ṃ] samattaṃ.</head>
           </div>
         
      </body>
  </text>
</TEI>
